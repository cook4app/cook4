<html>
<head>
    <style>
        p {
        text-align: justify;
        }
    </style>
</head>
<body>

<p><a name="_GoBack"></a><b>1. Condizioni di servizio</b></p>

<p>Quelle che seguono sono le condizioni (di seguito “Condizioni”) che regolano la fornitura dei
    servizi e l'uso della applicazione mobile (“app”) e sito internet Cook4.</p>

<p>Gli utenti di Cook4 manifestano la volontà di accettare le condizioni e s'impegnano a rispettarle
    con uno qualsiasi dei seguenti comportamenti:</p>

<p>- Accettando le condizioni, come richiesto al momento del primo accesso a Cook4</p>

<p>- Registrandosi presso Cook4</p>

<p>- Utilizzando i servizi di Cook4</p>

<p>- Utilizzando la app e/o il sito di Cook4 in qualsiasi altro modo</p>

<p>Gli utenti di Cook4 si impegnano a leggere con attenzione le condizioni di Cook4 e a non usare i
    servizi e/o il sito e/o la app di Cook4 se non hanno accettato le medesime condizioni.</p>

<p><b>2. Definizioni</b></p>

<p>Ai sensi e per gli effetti delle presenti condizioni, valgono le seguenti definizioni:</p>

<p>- “Cook4”: Pierfrancesco Rocca e Giuseppe Benedetti, in quanto proprietari e gestori della app
    denominata Cook4 e del sito web cook4app.com. Nelle presenti condizioni, Cook4 potrà anche
    essere definita “noi” e di Cook4 si potrà anche dire “nostro” o “nostra”. Ove applicabile, il
    termine “Cook4” indicherà anche i servizi erogati tramite la app Cook4 ed il sito web
    cook4app.com</p>

<p>- “Cuochi”: Utenti che mettano in vendita uno o più piatti (anche gratuitamente o tramite
    baratto) tramite Cook4</p>

<p>- “Foodie”: Utenti che acquistino (anche gratuitamente o tramite baratto) uno o più piatti
    tramite Cook4</p>

<p>- “Utenti”: Cuochi, foodie e qualsiasi altro soggetto, persona fisica e/o giuridica, che acceda a
    Cook4. Ogni utente si identifica, al momento del primo accesso a Cook4, tramite le proprie
    credenziali Gmail o Facebook oppure inserendo un proprio indirizzo e-mail ed una password</p>

<p>- “Contenuti”: File contenenti testi, immagini, registrazioni audio e/o video, dati e/o
    informazioni organizzati in banca di dati e comunque tutti i file, documenti e/o informazioni in
    qualsiasi formato che vengono trasmessi, copiati, inviati, messi a disposizione degli utenti e/o
    dei visitatori della app e/o del sito di Cook4 e/o comunque elaborati dagli utenti utilizzando i
    servizi di Cook4. Sono inclusi tra i contenuti, a titolo non esaustivo, i piatti offerti dai
    cuochi e le relative informazioni in formato di testo e/o immagini e/o altro, le valutazioni
    fornite dagli utenti ad altri utenti, i messaggi inviati da un utente ad uno o più altri
    utenti</p>

<p>- “Piatti”: Porzioni di alimenti di qualsiasi fattispecie, ivi inclusi singoli ingredienti,
    alimenti confezionati e/o alimenti preparati in casa dagli utenti</p>

<p>- “Transazione”: La cessione di uno o più piatti da un cuoco ad un foodie, tramite vendita,
    gratuitamente o come baratto, perfezionata tramite Cook4 e conclusa mediante lo scambio fisico
    tra le parti. Quando in numero superiore ad uno, la transazione viene identificata come
    “transazioni”</p>

<p>- “Condizioni”: Le norme relative all’utilizzo di Cook4 e/o dei suoi servizi, incluse nel
    presente documento</p>

<p><b>3. Servizio e suo utilizzo</b></p>

<p>Cook4 ha l’obiettivo di permettere ai propri utenti di scambiare tra loro porzioni di alimenti,
    previo il pagamento di una somma in denaro, il baratto con altri alimenti oppure in modalità
    gratuita. Cook4 agisce come piattaforma tramite la quale gli utenti possano proporre i propri
    piatti, mettersi in contatto con altri utenti interessati e definire i dettagli per
    l’effettuazione della vendita, del baratto o della cessione gratuita. Trattandosi di rapporti di
    mera cortesia, i cuochi non possono essere considerati come soggetti esercenti un'attività di
    ristorazione o somministrazione di alimenti. I cuochi, pertanto, non possono impegnarsi a
    garantire tutti gli obblighi previsti per tali esercenti e tutti gli utenti, in particolare i
    foodie, non possono pretendere l'esecuzione di tali prestazioni.</p>

<p>Al fine di offrire un piatto tramite Cook4, dovranno registrarsi come utenti di Cook4 e creare un
    piatto, ivi inclusa l’indicazione delle informazioni rilevanti quali: nome del piatto, tag che
    lo identifichino, descrizione del piatto ed una o più fotografie del piatto stesso.
    Successivamente, i cuochi dovranno definire l’offerta del piatto, specificandone i dettagli
    quali: modalità di consegna e/o ritiro, prezzo per ciascuna modalità, numero porzioni, orario
    dell’offerta, minimo periodo di notifica per la preparazione del piatto ed infine la data
    dell’offerta.</p>

<p>Tutti gli utenti di Cook4 vedranno i piatti offerti dai cuochi nell’apposita sezione ed avranno
    modo di proporre l’acquisto od il baratto al cuoco, ad eccezione del cuoco stesso che non potrà
    effettuare alcuna di queste azioni con i propri piatti. Nel caso di un acquisto, il foodie deve
    solamente selezionare la modalità di consegna o ritiro ed il numero di porzioni richieste,
    successivamente confermando l’acquisto tramite l’apposito bottone. Nel caso di un baratto, il
    foodie procederà come per l’acquisto, solamente premendo il bottone relativo al baratto.</p>

<p>Successivamente all’atto di acquisto, Cook4 genera una segnalazione della transazione imminente
    verso entrambe le parti, includendo i dettagli relativi al luogo specifico dello scambio.
    Successivamente alla proposta di baratto, Cook4 genera una segnalazione della proposta verso
    entrambe le parti. Questa verrà tramutata in una transazione imminente nel caso in cui il cuoco
    la accetti, mentre verrà semplicemente rimossa nel caso in cui il cuoco la rifiuti.</p>

<p>Successivamente alla data ed ora della transazione, entrambe le parti avranno la possibilità di
    valutare la controparte, tramite l’apposita sezione. Il foodie valuterà il cuoco sulla qualità
    del cibo e sul servizio in generale, mentre il cuoco valuterà il foodie solamente sul servizio
    in generale.</p>

<p>Ogni parte può cancellare una transazione imminente in qualsiasi momento. Questo darà origine ad
    una segnalazione presso la controparte e ad una penalizzazione automatica nei punteggi della
    parte che ha cancellato la transazione.</p>

<p><b>4. Registrazione degli utenti</b></p>

<p>Al momento della registrazione presso Cook4, gli utenti possono autenticarsi in tre modalità:
    tramite le proprie credenziali Gmail, tramite le proprie credenziali Facebook oppure tramite un
    diverso indirizzo e-mail ed una password generata dall’utente in fase di registrazione.</p>

<p>Gli utenti si impegnano a:</p>

<p>- Fornire dati di registrazione veritieri, completi ed aggiornati;</p>

<p>- Aggiornare i propri dati forniti a Cook4 al fine di garantirne costantemente la veridicità, la
    completezza e l’aggiornamento;</p>

<p>- Comunicare immediatamente a Cook4 qualsiasi perdita di riservatezza della password o qualsiasi
    uso da parte di terzi dei suoi codici d’accesso od eventuali violazioni delle misure di
    sicurezza previste per i servizi, per la app e per il sito delle quali abbia conoscenza;</p>

<p>- Chiudere la sessione ogni volta che interrompe l'uso dei servizi o dell'area utente;</p>

<p>- Non consentire l’accesso alla app, al sito e/o ai servizi di Cook4, tramite i propri codici
    d'accesso, a soggetti terzi</p>

<p>Se un utente fornisce dati di registrazione od informazioni falsi, inesatti, non aggiornati od
    incompleti, o se Cook4 ha ragionevole motivo di sospettare che tali dati di registrazione od
    informazioni siano falsi, inesatti, non aggiornati od incompleti, Cook4 ha facoltà di non
    attivare, sospendere o terminare l'account di registrazione e rifiutare o negare ogni ulteriore
    uso dei Servizi all’utente.</p>

<p>Agli utenti possono venire inviatevia e-mail la newsletter periodica di Cook4 e/o altre
    comunicazioni da parte di Cook4. Nel caso in cui gli utenti non vogliano ricevere tutte o alcune
    di tali comunicazioni, in qualsiasi momento gli utenti potranno richiedere di esserne esclusi
    tramite un link incluso a ciascuna di tali comunicazioni.</p>

<p><b>5. Modifica delle informazioni personali</b></p>

<p>Gli utenti potranno aggiornare e rettificare in qualunque momento le informazioni personali
    comunicate a Cook4. Per procedere alla rettifica o all'aggiornamento delle informazioni
    personali inserite, occorre accedere, all’interno della app,alla sezione "Profilo". Da qui, è
    possibile cambiare il proprio nome utente e la frase di presentazione, come pure effettuare il
    log out dalla app. Gli utenti sono responsabili della veridicità e dell'esattezza dei dati
    personali inseriti mentre Cook4 non assumerà alcuna responsabilità a tale riguardo. Gli utenti
    potranno in ogni momento cancellare la propria iscrizione/registrazione a Cook4, inviando una
    e-mail a <a href="mailto:hello@cook4app.com" target="_blank">hello@cook4app.com</a>.</p>

<p><b>6. Utilizzo dati e privacy</b></p>

<p>Gli utenti sono proprietari di tutti i contenuti e le informazioni pubblicate su Cook4. Inoltre:
    Per quanto riguarda i contenuti coperti da diritti di proprietà, ad esempio foto e video
    ("Contenuti IP"), l'utente concede a Cook4 una licenza non esclusiva, trasferibile, che può
    essere concessa come sottolicenza, libera da royalty e valida in tutto il mondo, per l'utilizzo
    di qualsiasi contenuto IP pubblicato su Cook4 o in connessione con Cook4 ("Licenza IP"). La
    Licenza IP termina nel momento in cui gli utenti eliminano il proprio account o i contenuti IP
    presenti sul proprio account, a meno che tali contenuti non siano stati condivisi con terzi e
    che questi non li abbiano eliminati. Quando gli utenti eliminano contenuti IP, questi vengono
    eliminati in modo simile a quando si svuota il cestino del computer. Tuttavia, è possibile che i
    contenuti rimossi vengano conservati come copie di backup per un determinato periodo di tempo
    (pur non essendo visibili ad altri).</p>

<p>Gli utenti riconoscono ed accettano che Cook4 ha il diritto di memorizzare i dati di
    registrazione, i log e le altre informazioni relative all'attività dell’utente su Cook4 e di
    utilizzare i risultati, le statistiche e le analisi di queste operazioni nel rispetto delle
    norme vigenti. Cook4 ha il diritto di rivelare a terzi le informazioni di cui sopra per
    adempiere ad obblighi di legge ovvero rispettare ordini provenienti da pubbliche autorità,
    inclusa l’autorità giudiziaria, ovvero per replicare a contestazioni, ovvero per tutelare i
    diritti di Cook4, degli utenti, dei visitatori del sito e/o dei terzi ai sensi di legge e/o in
    conformità alle presenti condizioni.</p>

<p>Gli utenti autorizzano Cook4 e gli altri utenti ai quali quest’ultimo ne conceda facoltà, ad
    utilizzare i propri dati al fine e nei limiti necessari a gestire e completare le transazioni.
    In ogni momento, gli utenti possono richiedere ed ottenere che alcune informazioni non siano
    memorizzate da Cook4. Questo potrebbe portare al parziale o completo non funzionamento di Cook4
    per questi utenti.</p>

<p>Cook4 adotta svariate misure per garantire la protezione delle informazioni private relative ai
    propri utenti. Ciononostante, Cook4 non può garantire l’assoluta sicurezza ed inviolabilità
    delle informazioni stesse. Con l’accettazione delle presenti condizioni, gli utenti comprendono
    e sottoscrivono che Cook4 non fornisca la garanzia di assoluta inviolabilità ed accettano di
    utilizzare Cook4 consapevoli di questa eventualità.</p>

<p>Il cuoco autorizza Cook4 ad associare messaggi promozionali ed i propri marchi e/o segni
    distintivi ai contenuti caricati dal cuoco, pubblicandoli sulla propria app e/o sul proprio sito
    web. Il cuoco autorizza altresì Cook4 ad utilizzare il nome, i marchi ed i segni distintivi del
    cuoco in comunicati stampa e messaggi promozionali che hanno lo scopo di promuovere Cook4 ed i
    propri servizi.</p>

<p>I dati e contenuti relativi agli utenti potranno essere utilizzati da Cook4 per l'invio di
    informazioni ed offerte commerciali, anche da parte di soggetti terzi. Gli utenti avranno la
    possibilità di interrompere tali comunicazioni in qualsiasi momento, tramite un link contenuto
    in ciascuno di questi messaggi e, in ogni caso, inviando una richiesta all’indirizzo <a
            href="mailto:hello@cook4app.com" target="_blank">hello@cook4app.com</a>.</p>

<p>Cook4 ha la possibilità di cambiare le presenti regole in materia di registrazione dati e privacy
    in ogni momento. I cambiamenti avranno effetto a partire dalla data di diffusione delle nuove
    regole, le quali saranno notificate a tutti gli utenti di Cook4.</p>

<p><b>7. Condotta degli utenti</b></p>

<p><b>a. Pubblicazione contenuti</b></p>

<p>Gli utenti dichiarano di disporre pienamente e legittimamente di tutti i diritti relativi ai
    contenuti che pubblicano su Cook4 ed in particolare di essere pienamente legittimati ad
    autorizzare l'uso dei contenuti nei termini di cui alle presenti condizioni.</p>

<p>Gli utenti dichiarano espressamente che là dove essi non siano pienamente titolari dei diritti
    sui contenuti che pubblicano tramite Cook4, essi sono stati espressamente autorizzati a disporre
    dei contenuti dai terzi titolari di tali diritti e sono dunque pienamente legittimati a
    rilasciare l’autorizzazione ad usare i contenuti con l’ampiezza prevista nelle presenti
    condizioni.</p>

<p>Gli utenti si impegnano a non pubblicare qualsiasi contenuto se tale contenuto e/o il suo
    utilizzo:</p>

<p>- È falso, osceno, pornografico, diffamatorio, od include informazioni razziste, violente,
    offensive, moleste, od istiga a commettere reati o è comunque illegale in Italia o nel luogo in
    cui gli utenti usano la app, il sito e/o i servizi di Cook4 od in base ad altre leggi comunque
    applicabili;</p>

<p>- Viola le norme in materia di trattamento dei dati personali o in materia di tutela del segreto
    industriale e delle informazioni riservate;</p>

<p>- Presuppone il possesso in capo agli utenti di autorizzazioni, diritti o requisiti richiesti
    dalla legge di cui questi non dispone;</p>

<p>- Viola brevetti, marchi, diritti d'autore od altro diritto di terzi;</p>

<p>- Contiene virus informatici o qualsiasi programma o software progettato per interrompere,
    distruggere, danneggiare od anche solo limitare le funzionalità di qualsiasi software, hardware
    od apparato di rete o dei servizi o della app o delsito stessi;</p>

<p>- Sia in qualunque modo dannoso per Cook4, per gli utenti, per i visitatori del sito o per i
    terzi</p>

<p>Gli utenti garantiscono la buona qualità dei contenuti che procedono a pubblicare e l'adeguatezza
    degli stessi all'uso al quale sono destinati.</p>

<p><b>b. Preparazione e somministrazione dei piatti</b></p>

<p>I cuochi dichiarano di rispettare le norme applicabili in materia di preparazione, vendita e
    trasporto di alimenti, ivi comprese le norme che stabiliscono i requisiti (ivi compresi, a
    titolo non esaustivo, i requisiti igienico sanitari)per i locali, le procedure, la
    strumentazione e le competenze del cuoco. Pertanto, i cuochi si impegnano a non offrire tramite
    Cook4 piatti che ai sensi delle norme applicabili gli sia vietato fornire.</p>

<p>Se il cuoco è un utente privato, riconosce espressamente che esercita l’attività di cuoco in modo
    occasionale e comunque nei limiti imposti dalle norme applicabili.</p>

<p><b>c. Prezzo dei piatti</b></p>

<p> Nel mettere in vendita i propri piatti, i cuochi si impegnano a stabilire il prezzo in modo da
    ottenere il rimborso delle spese sostenute per la sua preparazione, ivi inclusa la
    valorizzazione del proprio tempo dedicato a preparazione ed eventuale trasporto.</p>

<p><b>d. Comportamento generale</b></p>

<p>Gli utenti dichiarano che il loro utilizzo di Cook4 e/o dei servizi offerti da Cook4 sia conforme
    a tutte le normative nazionali, comunitarie ed internazionali applicabili. Gli utenti dichiarano
    altresì di rispettare tutte le normative applicabili all’utilizzo di piattaforme multimediali ed
    online, come pure di rispettare tutte le normative legate alla somministrazione di alcolici od
    altri alimenti e/o bevande regolamentati. Gli utenti dichiarano inoltre di non utilizzare Cook4
    e/o i servizi offerti da Cook4 per finalità o con modalità non conformi alle normative
    nazionali, comunitarie ed internazionali applicabili.</p>

<p>Gli utenti dichiarano altresì di utilizzare Cook4 e/o i servizi offerti da Cook4 con correttezza,
    trasparenza ed onestà nei confronti di altri utenti, di terzi e di Cook4.</p>

<p><b>e. Oneri fiscali</b></p>

<p>Gli utenti dichiarano di essere a conoscenza delle normative nazionali, comunitarie ed
    internazionali in materia fiscale, applicabili al loro utilizzo di Cook4 e/o dei servizi offerti
    da Cook4. Gli utenti dichiarano altresì di rispettare tutte le normative applicabili al loro
    utilizzo di Cook4 e di svolgere tutte le azioni necessarie all’adempimento a tali normative.</p>

<p><b>8. Violazione delle condizioni</b></p>

<p>La violazione di una o più delle condizioni incluse nel presente documento può portare alla
    chiusura temporanea e/o definitiva e/o parziale e/o complessiva dell’account di uno o più
    utenti, operata in maniera unilaterale da Cook4.</p>

<p>La violazione di una o più delle condizioni incluse nel presente documento dà altresì il diritto
    a Cook4 ed altri utenti o terzi di adire alle vie legali contro gli autori di tale violazione,
    al fine di ottenere la compensazione del danno subito.</p>

<p><b>9. Esclusione di responsabilità</b></p>

<p><b>a. Funzionamento di Cook4</b></p>

<p>Cook4 gestisce la applicazione ed il sito e ne controlla il funzionamento dall'Italia e non
    garantisce che la app, il sito ed i servizi offerti siano adatti all'uso e/o accessibili in
    qualunque zona geografica.</p>

<p>Cook4 userà nella misura ragionevolmente possibile tutte le proprie capacità ed attenzioni per
    cercare di mantenere la disponibilità della app e del sito e la funzionalità dei servizi, anche
    se non garantisce che la app, il sito ed i servizi offerti siano disponibili in ogni
    momento.</p>

<p>In particolare, si esclude espressamente qualsiasi responsabilità per il caso in cui il
    malfunzionamento della app, del sito e/o dei servizi dipenda da:</p>

<p>- Uso non autorizzato o non corretto della app, del sito e/o dei servizi;</p>

<p>- Mancato o parziale funzionamento dei computer o delle apparecchiature dell’utente;</p>

<p>- Fatto dipendente dalla responsabilità dei provider o dei gestori delle linee telefoniche;</p>

<p>- Malfunzionamenti della rete internet o telefonica;</p>

<p>- In generale, qualsiasi evento non imputabile a Cook4 od ai suoi dipendenti;</p>

<p>- Accesso non autorizzato al sistema informatico di Cook4 da parte dell’utente o da parte di un
    terzo;</p>

<p>- Cause di forza maggiore o comunque non dipendenti dalla volontà o dalla colpa di Cook4</p>

<p>Cook4 può contenere link ad altri siti web e/o app, ai quali l’utente potrebbe essere
    reindirizzato. Tali siti web e/o app non sono da noi monitorati o controllati e pertanto non ne
    siamo responsabili.</p>

<p><b>b. Contenuti</b></p>

<p>In nessun caso Cook4 sarà ritenuta responsabile dei contenuti che gli utenti procedono a
    pubblicare incluso, a titolo non esaustivo, il caso in cui si verifichino errori od omissioni
    nei contenuti o per la perdita o per il danneggiamento di qualsiasi contenuto.</p>

<p>Gli utenti riconoscono ed accettano che Cook4 realizzerà copie di sicurezza dei contenuti che gli
    utenti pubblicano periodicamente e secondo ragionevolezza ma non assume alcuna responsabilità
    per il rischio di perdita di contenuti degli utenti.</p>

<p>Cook4 non esegue alcun controllo sui contenuti pubblicati, sebbene Cook4 si riservi il diritto,
    ove venga a conoscenza del fatto che un contenuto pubblicato è illecito o comunque lede diritti
    di terzi, di rimuoverlo dalla app e dal sito e cancellarlo.</p>

<p>In ogni caso,Cook4 si riserva il diritto di modificare od eliminare contenuti che violino le
    presenti condizioni.</p>

<p><b>c. Transazioni</b></p>

<p>Si esclude espressamente che Cook4 assuma il ruolo di fornitore dei piatti offerti dai cuochi, o
    comunque di parte nelle transazioni concluse tra gli utenti.</p>

<p>Cook4 non assume il ruolo di agente o di mediatore ma di fornitore di servizi idonei a consentire
    la conclusione di transazioni tra gli utenti. Cook4 non ha alcuna responsabilità in ordine
    all'adempimento delle obbligazioni assunte dagli utenti concludendo le transazioni (consegna,
    pagamento, garanzia, eventuale diritto di recesso od altro).</p>

<p>Cook4 non esegue alcun controllo sull'identità ed affidabilità degli utenti, sulla qualità dei
    piatti offerti dai cuochi, sulla corrispondenza al vero e sull'esaustività dei contenuti
    inseriti dai cuochi. L’utente è tenuto ad effettuare opportuni controlli sull'identità ed
    affidabilità degli altri utenti, sulla qualità dei piatti offerti da cuochi e sulla
    corrispondenza al vero e sull'esaustività dei contenuti inseriti dai cuochi.</p>

<p>Cook4 non assume alcun obbligo di promuovere i cuochi e/o i piatti, ma fornisce agli utenti
    strumenti utili a facilitare la loro attività di promozione e comunicazione degli stessi.</p>

<p><b>d. Garanzie</b></p>

<p>Fatte salve le esplicite garanzie rilasciate ai sensi di queste condizioni, Cook4 esclude
    qualunque garanzia, condizione, impegno o dichiarazione di alcun genere, espressa o implicita,
    di legge o di altra natura o in altro modo correlata ai servizi od alla app ed al sito, ivi
    comprese, senza alcuna limitazione, qualsivoglia garanzia o condizione implicita di
    commerciabilità, soddisfacente qualità, idoneità a uno scopo specifico, di conformità o
    derivante da qualsiasi comportamento, uso o pratica commerciale.</p>

<p>In alcuni stati / alcune giurisdizioni non è consentita l'esclusione delle garanzie implicite;
    pertanto, l'esclusione di cui sopra potrebbe non essere applicabile all’utente, il quale
    potrebbe pertanto essere titolare di altri diritti stabiliti dalla legge che possono variare da
    stato a stato o per diverse giurisdizioni.</p>

<p>Senza con ciò voler limitare il carattere generale di quanto sopra esposto, Cook4 non garantisce
    che la propria app e/o il proprio sito e/o i servizi offerti soddisferanno le richieste degli
    utenti o che il loro funzionamento sarà ininterrotto o privo di errori, né che i difetti
    presenti nella app e/o nel sito e/o nel servizio verranno corretti.</p>

<p><b>e. Danni</b></p>

<p>Gli utenti utilizzano la app, il sito e/o i servizi di Cook4 a proprio rischio.</p>

<p>Nella misura massima consentita dalla legge applicabile, in nessun caso Cook4 ovvero le sue parti
    terze licenzianti e i suoi fornitori o i collaboratori saranno responsabili nei confronti degli
    utenti, o nei confronti di coloro che avanzano rivendicazioni mediante gli utenti, per danni
    diretti, indiretti, consequenziali, incidentali, speciali o punitivi o per perdita di
    qualsivoglia tipo, ivi inclusa, senza pretesa di esaustività, perdita di profitti, perdita di
    contratti, interruzione dell'attività, perdita o corruzione di dati, qualunque ne sia la causa e
    indipendentemente dal fatto che si verifichi in sede contrattuale o per illecito civile,
    negligenza inclusa, anche nel caso in cui Cook4 sia stato avvertito della possibilità di tali
    danni.</p>

<p>Qualora una limitazione, esclusione, restrizione o altra disposizione contenuta nelle presenti
    condizioni sia giudicata nulla per un qualsivoglia motivo da parte di un foro competente e Cook4
    diventi in conseguenza di ciò responsabile per perdita o danno la cui entità possa essere
    legittimamente limitata, tale responsabilità, che sia in sede contrattuale, civile o altro, non
    potrà eccedere l'importo di 1,00 euro.</p>

<p>Nulla in queste condizioni limiterà la responsabilità di Cook4 per il caso di un danno alla
    persona risultante dalla colpa di Cook4, né limiterà la responsabilità di Cook4 verso gli utenti
    per il fatto risultante dal dolo o dalla colpa grave di Cook4.</p>

<p><b>10. Indennità</b></p>

<p>Ciascun utente si impegna a manlevare e tenere indenne Cook4, i suoi rappresentanti,
    amministratori, dipendenti ed i suoi partner commerciali da qualunque richiesta di risarcimento,
    inclusi ragionevoli onorari legali, che venga formulata da qualsiasi parte terza in conseguenza
    di attività poste in essere dall’utente stesso, utilizzando la app, il sito e/o i servizi
    offerti da Cook4 o poste in essere da qualunque altra persona che acceda alla app, al sito e/o
    ai servizi offerti da Cook4 utilizzando i codici di accesso dell’utente.</p>

<p><b>11. Uscita</b></p>

<p>Possibilità per gli utenti di uscire da Cook4 e cancellare il proprio profilo, e regole per
    questo procedimento</p>

<p><b>12. Modifiche</b></p>

<p>Gli utenti accettano che Cook4 possa modificare le presenti condizioni.</p>

<p>In questo caso,Cook4 ne darà notizia agli utenti mediante pubblicazione sulla app, sul sito e/o
    mediante invio d’e-mail alla casella di posta indicata dagli utenti al momento della
    registrazione o successivamente.</p>

<p>Gli utenti, entro cinque giorni dalla comunicazione della modifica, avranno la possibilità di
    accettare oppure no la nuova versione delle condizioni.</p>

<p>In ogni caso, continuando ad utilizzare la app, il sito e/o i servizi offerti da Cook4, gli
    utenti dimostreranno la loro implicita accettazione delle modifiche apportate.</p>

<p>Cook4 si riserva il diritto di sospendere od annullare l'account di registrazione degli utenti
    e/o di modificare temporaneamente o permanentemente uno o più contenuti pubblicati dagli utenti,
    in maniera unilaterale ed in base alla effettiva, presunta od anticipata violazione delle
    presenti condizioni.</p>

<p><b>13. Proprietà intellettuale e marchi</b></p>

<p>Gli utenti concordano che Cook4 è proprietario unico ed esclusivo della propria app, del proprio
    sito web e di tutti i contenuti pubblicati tramite essi. La proprietà di Cook4 include, ma non è
    limitata a: il design, le fotografie, le grafiche, le interfacce, il codice fonte, gli script in
    HTML ed in altri linguaggi, i file di sistema, i file di testo e qualsiasi software ed hardware
    sviluppato e/o acquistato specificamente da Cook4 in connessione alla sua attività.</p>

<p>Cook4 è unico ed esclusivo proprietario di qualsiasi proprietà intellettuale e marchio connesso
    alla propria attività, ad esclusione di proprietà intellettuale e marchi di proprietà di terzi,
    utilizzati a supporto della propria attività.</p>

<p>È quindi vietata la riproduzione, anche parziale, del contenuto e della grafica della app e del
    sito web, così come dei segni distintivi negli stessi resi visibili.</p>

<p><b>14. Utilizzo di servizi e contenuti di terze parti</b></p>

<p>Al fine di svolgere le proprie attività, Cook4 fa ricorso a servizi e prodotti di terzi, ivi
    incluse senza alcuna limitazione le funzioni di localizzazione e navigazione di Google Maps<sup>©</sup>.
    Queste terze parti non hanno alcun obbligo di fornire supporto, servizi e/o manutenzione nei
    confronti di Cook4 e/o dei suoi utenti e visitatori. Ciononostante, in qualità di terze parti
    fornitrici di servizi a Cook4, essi beneficiano delle presenti condizioni ed hanno il diritto di
    rivalersi contro gli utenti che non le rispettino.</p>

<p><b>15. Comunicazione</b></p>

<p>Per qualsiasi comunicazione, gli utenti di Cook4 si possono rivolgere a Cook4 tramite i contatti
    indicati sulla app e/o sul sito web di Cook4 ed in ogni caso all’indirizzo e-mail <a
            href="mailto:hello@cook4app.com" target="_blank">hello@cook4app.com</a>.</p>

<p><b>16. Giurisdizione</b></p>

<p>Le presenti condizioni d'uso saranno regolate in ogni loro aspetto dalla legge italiana. Per ogni
    controversia relativa all'interpretazione, esecuzione e risoluzione delle presenti condizioni,
    sarà competente il Tribunale di Milano, Lombardia, Italia.</p>

<p><b>17. Utenti internazionali</b></p>

<p>Le presenti condizioni sono stese originariamente in italiano. Nel caso e nelle modalità in cui
    qualsiasi versione tradotta sia in conflitto con la versione in italiano, la versione in
    italiano rimane quella di riferimento.</p>

<p><b>18. Efficacia delle condizioni</b></p>

<p>I rapporti tra Cook4 ed utenti sono regolati dalle condizioni d'uso pubblicate sulla app e sul
    sito web (se presente), a seconda dei casi, al momento dell'iscrizione o della registrazione,
    mentre ogni transazione è regolata dalle condizioni d'uso pubblicate sulla app e sul sito web
    (se presente) al momento della stipula della medesima transazione tra gli utenti.</p>

</body>
</html>