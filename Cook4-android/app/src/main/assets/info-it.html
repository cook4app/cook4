<html>
<head>
    <style>
        p {
        text-align: justify;
        }
    </style>
</head>
<body>
<p dir="ltr" style="text-align: justify;">Gentile utente,</p>

<p dir="ltr" style="text-align: justify;">Grazie per aver scelto Cook4. C4 (ci piace chiamarla anche
    cos&igrave;!) ha l'ambizione di permettere a chiunque di condividere con gli altri il proprio
    cibo, in uno spirito di condivisione.</p>

<p dir="ltr" style="text-align: justify;">Questa sezione illustra le principali funzioni di C4. In
    caso avessi qualsiasi domanda, opinione o commento di alcun tipo, non esitare a contattarci
    all'indirizzo <a href="mailto:cook4info@gmx.com" target="_blank">hello@cook4app.com</a>.<br/>com.
</p>

<p dir="ltr" style="text-align: justify;">Buona lettura e a presto su C4!</p>

<p dir="ltr" style="text-align: justify;">&nbsp;</p>

<h3 dir="ltr" style="text-align: justify;">Principali sezioni di Cook4</h3>

<p dir="ltr" style="text-align: justify;"><strong>Acquista!</strong></p>

<p dir="ltr" style="text-align: justify;">In questa sezione, troverai i piatti messi in vendita
    dagli altri utenti.</p>

<p dir="ltr" style="text-align: justify;">Di default, i piatti sono ordinati secondo la loro
    vicinanza a te, in base alla loro data/orario e posizione.</p>

<p dir="ltr" style="text-align: justify;">Cliccando l'icona della lente di ingrandimento in alto a
    destra, puoi filtrare i piatti in base a: posizione diversa dalla tua attuale, nome del piatto,
    tag che identificano il piatto (ad esempio, "Dessert", "Cinese" o "vegano") ed infine una data
    ed orario diversi da quelli attuali.</p>

<p dir="ltr" style="text-align: justify;">Cliccando su un qualsiasi piatto, potrai scoprirne pi&ugrave;
    dettagli, acquistare il piatto o proporre al cuoco di effettuare uno scambio con un tuo
    piatto.</p>

<p dir="ltr" style="text-align: justify;">&nbsp;</p>

<p dir="ltr" style="text-align: justify;"><strong>Vendi!</strong></p>

<p dir="ltr" style="text-align: justify;">In questa sezione, puoi offrire i tuoi piatti agli altri
    utenti.</p>

<p dir="ltr" style="text-align: justify;">Come primo passo, &egrave; necessario creare un piatto. Lo
    puoi fare tramite il bottone "Crea un nuovo piatto!" ed aggiungengo le informazioni relative,
    insieme ad una o pi&ugrave; fotografie. E' molto importante aggiugnere tag appropriati, in
    quanto faciliteranno l'identificazione del tuo piatto quando gli utenti effettuano ricerche.</p>

<p dir="ltr" style="text-align: justify;">Successivamente, puoi mettere in vendita il tuo piatto. Lo
    puoi fare subito dopo averlo creato (una schermata te lo chieder&agrave;), oppure in qualsiasi
    momento dalla lista di piatti salvati. Mettere in vendita un piatto richiede di specificare</p>
<ul>
    <li dir="ltr" style="text-align: justify;">Dati minimi:
        <ul>
            <li dir="ltr" style="text-align: justify;">Modalit&agrave; di consegna e/o ritiro
                accettate dal cuoco
            </li>
            <li dir="ltr" style="text-align: justify;">Prezzo per ciascuna modalit&agrave;</li>
            <li dir="ltr" style="text-align: justify;">Data ed orario di preparazione</li>
            <li dir="ltr" style="text-align: justify;">Indirizzo in cui viene preparato (questo
                serve anche se il cuoco offre di consegnare a domicilio, in quanto C4 calcola la
                distanza per evitare sia oltre il limite scelto)
            </li>
        </ul>
    </li>
    <li dir="ltr" style="text-align: justify;">Dati facoltativi (cliccando la freccia sulla destra)
        <ul>
            <li dir="ltr" style="text-align: justify;">Tempo di preparazione, in caso il cuoco
                voglia preparare il piatto solo se acquistato da altri (ad esempio, inserendo "24h"
                l'offerta scompare dalla app 24h prima della data/orario in cui il cuoco la preparer&agrave;,
                onde evitare che il cuoco la prepari rischiando che nessuno la compri)
            </li>
            <li dir="ltr" style="text-align: justify;">Distanza massima che il cuoco, se ha dato
                disponibilit&agrave; a consegnare il piatto, vuole coprire (utenti pi&ugrave;
                lontani di questa distanza non potranno acquistare)
            </li>
            <li dir="ltr" style="text-align: justify;">Numero porzioni del piatto</li>
            <li dir="ltr" style="text-align: justify;">Frequenza dell'offerta, cio&egrave; se sia
                singola oppure periodica, nel qual caso in cui C4 richiede di specificare periodo e
                frequenza
            </li>
        </ul>
    </li>
</ul>
<p>Una volta che il piatto &egrave; in vendita, esso sar&agrave; visibile a tutti gli utenti nella
    sezione "Acquista" e scomparir&agrave; quando tutte le porzioni siano state comprate, oppure
    alla data/orario definite dal cuoco, meno eventuale tempo di preparazione.</p>

<p dir="ltr" style="text-align: justify;">Anche se non in vendita, tutti i piatti creati rimarranno
    sul tuo account, nella sezione "Vendi!", come "Piatti registrati". In questo modo, accumulano
    punteggi dopo ogni transazione. Li potrai comunque rimuovere in ogni momento.</p>

<p dir="ltr" style="text-align: justify;">&nbsp;</p>

<p dir="ltr" style="text-align: justify;"><strong>Scambio</strong></p>

<p dir="ltr" style="text-align: justify;">In questa sezione, troverai le proposte di scambio che tu
    hai fatto o ricevuto e che non sono ancora state accettate. E' quindi possibile, da qui,
    accettare o rifiutare le proposte ricevute e controllare lo stato di quelle effettuate da te ad
    altri.</p>

<p dir="ltr" style="text-align: justify;">Quando una proposta di scambio viene accettata, C4 la
    rimuove da questa sezione e genera in automatico due transazioni per entrambi i cuochi, che
    saranno subito visibili nella sezione "Transazioni". Quando una proposta di scambio viene
    rifiutata, questa viene semplicemente cancellata.</p>

<p dir="ltr" style="text-align: justify;">&nbsp;</p>

<p dir="ltr" style="text-align: justify;"><strong>Transazioni</strong></p>

<p dir="ltr" style="text-align: justify;">In questa sezione, puoi vedere tutti i piatti che hai
    ordinato ad altri utenti ("Da ricevere") e quelli che altri hanno ordinato a te ("Da
    preparare"). Ogni volta in cui un utente acquista un tuo piatto, riceverai una notifica sul
    telefono e la transazione apparir&agrave; in automatico in questa sezione.</p>

<p dir="ltr" style="text-align: justify;">Cliccando su una transazione, la persona che deve recarsi
    a consegnare o ritirare il piatto potr&agrave; vedere i dettagli dell'indirizzo. Un link a
    Google Maps mostrer&agrave; anche le indicazioni per raggiugnerlo.</p>

<p dir="ltr" style="text-align: justify;">Una volta completate le transazioni, gli utenti vedranno,
    in questa sezione, un messaggio che li invita a votare la controparte. Dopo che il voto &agrave;
    assegnato, la transazione scomparir&agrave; da questa sezione.</p>

<p dir="ltr" style="text-align: justify;">Infine, da questa sezione gli utenti possono anche
    cancellare transazioni del futuro (questo genera un punteggio negativo in automatico, che
    potrebbe impedire di fare nuove transazioni in futuro).</p>

<p dir="ltr" style="text-align: justify;">&nbsp;</p>

<p dir="ltr" style="text-align: justify;">&nbsp;</p>

<h3 dir="ltr" style="text-align: justify;">Valutazione di utenti e piatti</h3>

<p dir="ltr" style="text-align: justify;">Sia i cuochi che gli acquirenti, dopo ogni transazione,
    sono tenuti a valutare la controparte dalla sezione "Transazioni". Le valutazioni avvengono su
    una scala da 1 (pi&ugrave; basso) a 5 (pi&ugrave; alto) e comprendono:</p>
<ul>
    <li dir="ltr" style="text-align: justify;">Valutazione servizio (data da entrambi gli utenti),
        riguardo alla qualit&agrave; dell'interazione con l'altro utente. Include, ad esempio,
        puntualit&agrave;, cortesia, disponibilit&agrave; ed affidabilit&agrave;</li>
    <li dir="ltr" style="text-align: justify;">Valutazione qualit&agrave; del piatto (data solo
        dall'acquirente al cuoco), riguardo alla qualit&agrave; del piatto ricevuto
    </li>
</ul>
<p>Sulla base di queste valutazioni, quando un utente esplora i piatti a disposizione ed i loro
    cuochi pu&ograve; controllare quattro aspetti</p>
<ul>
    <li dir="ltr" style="text-align: justify;">Valutazione del piatto specifico: mostrata accanto al
        nome del piatto
    </li>
    <li dir="ltr" style="text-align: justify;">Valutazione complessiva dell'utente (ad esempio
        "Principiante" o "Chef" e punteggio associato), derivante da una combinazione di punteggi
        servizio e qualit&agrave; piatti
    </li>
    <li dir="ltr" style="text-align: justify;">Valutazione come cuoco (solo punteggio), derivante
        dai punteggi di qualit&agrave; dei piatti venduti
    </li>
    <li dir="ltr" style="text-align: justify;">Indice di separazione (numero nel piccolo cerchio
        dorato a fianco del nome cuoco), che in automatico identifica gli utenti "affidabili". Il
        numero 1 indica utenti che tu stesso/a hai valutato positivamente come cuochi (4 o 5) in
        precedenza, mentre il numero 2 identifica utenti valutati 4 o 5 non da te, ma da altri che
        tu, a tua volta, hai in precedenza valutato 4 o 5
    </li>
</ul>
<p>&nbsp;</p>

<p>&nbsp;</p>

<h3 dir="ltr" style="text-align: justify;">Comunicazione</h3>

<p dir="ltr" style="text-align: justify;">Con C4, &egrave; possibile comunicare con grande facilit&agrave;
    sia con altri utenti, sia con il nostro staff.</p>

<p dir="ltr" style="text-align: justify;">Per scrivere ad altri utenti, si trova l'icona chat (un
    fumetto) dalla pagina di ogni piatto in vendita. Si pu&ograve; cos&igrave; scrivere al cuoco per
    chiedere chiarimenti, possibili orari alternativi e quant'altro.</p>

<p dir="ltr" style="text-align: justify;">Per scrivere allo staff di Cook4, in aggiunta al nostro
    indirizzo e-mail (<a href="mailto:cook4info@gmx.com" target="_blank">hello@cook4app.com</a>), si
    pu&ograve; utilizzare il pulsante "Report", a forma di campana, presente su ogni profilo utente
    e pagina di piatti. Questo pulsante permette di notificare in tempo reale qualsiasi contenuto
    e/o comportamento di altri utenti ritenuto non idoneo. In questo modo, il team di Cook4 pu&ograve;
    intervenire immediatamente, analizzando i fatti e prendendo eventuali provvedimenti.</p>

<p dir="ltr" style="text-align: justify;">&nbsp;</p>

<p dir="ltr" style="text-align: justify;">&nbsp;</p>

<h3 dir="ltr" style="text-align: justify;">Funzioni generali</h3>

<p dir="ltr" style="text-align: justify;">Dal menu in alto a sinistra, puoi in ogni momento accedere
    alle funzioni generali di C4, con cui</p>
<ul>
    <li dir="ltr" style="text-align: justify;">Vedere e modificare il tuo profilo, inclusi nome
        utente, fotografia e frase di presentazione
    </li>
    <li dir="ltr" style="text-align: justify;">Vedere la lista dei cuochi C4 e le loro
        informazioni
    </li>
    <li dir="ltr" style="text-align: justify;">Accedere alle conversazioni di chat avviate in
        precedenza con altri utenti&nbsp;</li>
</ul>
<p dir="ltr" style="text-align: justify;">&nbsp;</p>

<p dir="ltr" style="text-align: justify;">&nbsp;</p>

<h3 dir="ltr" style="text-align: justify;">Serve altro?</h3>

<p dir="ltr" style="text-align: justify;">Speriamo queste informazioni siano state utili.<br/><br/>
</p>

<p dir="ltr" style="text-align: justify;">Non ti resta che goderti Cook4 e, per qualsiasi cosa, non
    esitare a contattarci all'indirizzo&nbsp;<a href="mailto:cook4info@gmx.com" target="_blank">hello@cook4app.com</a>.
</p>

<p dir="ltr" style="text-align: justify;">Buon appetito!</p>

<p dir="ltr" style="text-align: justify;">&nbsp;</p>

<p dir="ltr" style="text-align: justify;">&nbsp;</p>

<p dir="ltr" style="text-align: justify;">Il team di Cook4</p>
</body>
</html>